\chapter{\ifenglish Conclusion\else สรุป\fi}

การฝึกปฏิบัติสหกิจศึกษาที่บริษัท SCB TechX ในตำแหน่ง \textit{Trainee DevOps Engineer} ตลอดระยะเวลา 5 เดือนนั้น ทำให้ผมได้รับประสบการณ์ที่มีค่ามากมาย โดยเฉพาะการทำงานร่วมกับทีมและการเรียนรู้ทักษะใหม่ ๆ ที่ไม่เคยได้ศึกษามาก่อน การได้รับโอกาสจากพี่ ๆ ในทีมและหัวหน้างานที่คอยช่วยเหลือและให้คำแนะนำเป็นสิ่งสำคัญมาก โดยเฉพาะพี่เลี้ยงของผมที่ให้ความไว้วางใจและเปิดโอกาสให้ผมได้ลองผิดลองถูกในการทำงานจริง ซึ่งช่วยพัฒนาทักษะและความมั่นใจในการทำงานอย่างมาก ทำให้ประสบการณ์สหกิจศึกษาครั้งนี้ประสบความสำเร็จ

ในส่วนของ \textit{Hard Skills} ที่ได้เรียนรู้ หนึ่งในสิ่งที่สำคัญคือการได้ลองใช้งาน \textit{Azure Cloud Provider} ซึ่งเป็นความรู้ที่ไม่ได้เรียนในห้องเรียน การได้เห็นและทดลองใช้ \textit{Azure} กับระบบจริงของธนาคาร ซึ่งเป็นระบบที่มีความซับซ้อนและสำคัญมาก ทำให้ผมเข้าใจถึงการออกแบบและการจัดการระบบที่ซับซ้อนมากขึ้น พี่เลี้ยงของผมได้มอบหมายงานเกี่ยวกับ \textit{Azure} ให้ผมรับผิดชอบส่วนใหญ่ ทำให้ผมได้เรียนรู้วิธีการใช้งาน \textit{Azure} อย่างลึกซึ้ง และได้นำความรู้นี้ไปปรับใช้ใน \textit{โปรเจคจบ} ของผม ทั้งในด้านการออกแบบสถาปัตยกรรมระบบ (\textit{System Architecture}) และการประยุกต์ใช้ \textit{Azure} ให้เหมาะสมกับโปรเจค

นอกจากนี้ \textit{Soft Skills} ก็เป็นสิ่งที่ผมได้พัฒนาระหว่างการทำงานในสหกิจครั้งนี้ บริษัท SCB TechX มีกิจกรรมให้เข้าร่วมเป็นประจำเพื่อส่งเสริม \textit{Soft Skills} เช่น การทำงานร่วมกับคนต่าง \textit{Generation}, ทักษะการสื่อสาร, การเข้าสังคม และการสร้างโปรไฟล์สำหรับการสมัครงานในอนาคต กิจกรรมเหล่านี้ช่วยให้ผมพัฒนาความสามารถในการทำงานร่วมกับผู้อื่นและสร้างเครือข่ายที่ดีสำหรับอนาคต
